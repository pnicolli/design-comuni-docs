Attuazione misure PNRR
==========================

Per supportare gli enti nel fornire una modalità di accesso standardizzata e immediata a informazioni aggiornate
e organizzate sullo stato di attuazione delle misure del PNRR (fermo restando gli obblighi di pubblicità,
trasparenza e diffusione di informazioni da parte delle pubbliche amministrazioni previsti dal decreto
legislativo 14 marzo 2013, n. 33), sono stati creati i layout di pagina per un'apposita sezione del sito.

I due layout consistono in:

- una pagina di primo livello "Attuazione misure PNRR" dove pubblicare la lista dei progetti dell'ente finanziati dal PNRR, divisi per missione;
- un template di pagina "Progetto PNRR", modellizzato per presentare al pubblico, in maniera chiara e semplice, tutte le informazioni riguardanti un progetto finanziato dal PNRR.

Consigliamo di posizionare la pagina al primo livello della struttura del sito, direttamente sotto l'homepage, in modo da avere una URL semplice (ad esempio, "comune.roma.rm.it/attuazione-misure-pnrr"), e di favorire l'accesso alla pagina tramite footer, sia attraverso una voce di navigazione che cliccando sul logo NextGen EU. Gli enti che lo desiderano, possono, in aggiunta, dedicare una sezione dell'homepage a questi contenuti.

Per accedere alla risorsa, vai al file del modello Comuni sulla Community Figma, apri il file nelle tue bozze (Drafts) e scorri l'indice laterale fino a trovare il foglio "Attuazione misure PNRR".

`Vai al file Figma del modello Comuni <https://www.figma.com/community/file/1262690210012419806>`_
